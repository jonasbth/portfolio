---
Title: Färgval och känsla
Description: Analys av webbplatsers färgval och känsla
---

Några bankers färgval och typsnitt
==================================

Uppgiften handlar om att undersöka några webbplatsers val av färger och typsnitt, och vad de kan tänkas
vilja förmedla med de valen.

Urval
-----------------------

Jag valde att undersöka några bankers webbplatser, som jag har en viss relation till. Det handlar om Avanza, Länsförsäkringar och
Resurs bank. De kan sägas representera en uppstickare med fokus på aktier och fonder (Avanza), en mer traditionell bank (LF) och
en nischbank (Resurs), som fokuserar på konsumentkrediter.

Metod
-----------------------

Jag tog skärmbilder av valda delar av webbplatserna för att sedan ta reda på de använda färgerna i programmet Gimp.
Jag använde webbplatsen [color.adobe.com](https://color.adobe.com/create/color-wheel), för att grovt försöka identifiera vilken
färgharmoniregel som använts (om någon). Med hjälp av Chromes Developer tools, så tog jag reda på de typsnitt som använts.
För att få lite mindre skärmbilder av webbplatserna, så använde jag möjligheten i Chrome att se en mobilanpassad version av
webbplatsen.

Resultat
-----------------------

### Avanza

![Avanza bank](../image/Avanza1.png) {.float-left .medium}

<table class="color-palette">
<tr>
<td style="background-color: #00c281">
<td style="background-color: #007f8f">
<td style="background-color: #3f3f3f">
<td style="background-color: #f2fcf8">
<td style="background-color: #eaf7fa">
</tr>
</table>

Avanza använder sig av få färger, i princip bara två stycken, en grön som finns i loggan och en blågrön som används i några knappar.
Sedan finns några ljusa bakgrundsfärger i samma toner. Sidfoten har en mörkgrå bakgrund. Färgharmoniregeln karaktäriseras bäst som
analog, då den gröna och blågröna färgen ligger rätt nära i färghjulet. Ingen genomgående accentfärg verkar användas.

Vad gäller typsnitten används Roboto Slab, en serif, för de flesta rubriker och i brödtexten används Roboto, en sans-serif.

Det är mycket luft och fria ytor, framförallt i desktop-versionen av webbplatsen, och få bilder i jämförelse med andra. Det förmedlar
ett lugnt intryck, vilket understryks av den analoga färgprofilen.

### Länsförsäkringar

![Länsförsäkringar bank](../image/LF4.png) {.float-left .medium}

<table class="color-palette">
<tr>
<td style="background-color: #005aa0">
<td style="background-color: #e30613">
<td style="background-color: #00427a">
<td style="background-color: #1a5587">
<td style="background-color: #007db0">
<td style="background-color: #e5eff7">
</tr>
</table>

Länsförsäkringars färgval går i nyanser av blått, och en röd accentfärg, som finns i loggan och som dyker upp sparsamt på några platser.
Den röda färgen ligger inte direkt motsatt den blå på färghjulet, utan cirka en tredjedel ifrån, dvs. en "halv" triad.

Som typsnitt används Intro Cond, en sans-serif, i många rubriker. I loggan och större rubriker används Georgia (eller en Georgia-liknande),
som är en serif. I brödtext används Arial, en sans-serif.

En blå färgskala skall förmedla ett seriöst intryck. Det finns många bilder av tillsynes lyckliga personer i familjära situationer, vilket
syftar till att ge en känsla av samhörighet.

### Resurs bank

![Resurs bank](../image/Resurs1.png) {.float-left .medium}

<table class="color-palette">
<tr>
<td style="background-color: #009b91">
<td style="background-color: #00827d">
<td style="background-color: #006464">
<td style="background-color: #d7bb19">
<td style="background-color: #c6571e">
<td style="background-color: #aa3200">
</tr>
</table>

Resurs har en ganska nydesignad webbplats och logga. Logotypen har fyra färger som delvis används på andra platser, dock förekommer
små avvikelser. Logotypen har inte fullt mättade färger (lite grått inslag), medans färgerna i övrigt är mer mättade. Nyanser av en
blågrön färg dominerar, och en röd färg ligger direkt motsatt på färghjulet, som då är en äkta komplementfärg (accent). En gulaktig
färg som finns i loggan ligger cirka en tredjedel ifrån den blågröna på färghjulet. Den gula färgen används dock inte alls på andra
platser.

För de flesta rubriker och i brödtext används typsnittet Montserrat, en sans-serif. På några knappar, länkar och rubriker i sidfoten
används Courier New, som är en serif monospace.

De gröna nyanserna vill förmedla ett lugnt intryck. Det finns många bilder av lyckliga personer, som vill förmedla en känsla av
identifikation och samhörighet, liknande som för Länsförsäkringar. Webbplatsen ger ett tydligt "designat" intryck med rundade former
och med en del typsnitt som sticker ut.

Analys
-----------------------

De tre undersökta bankerna har tämligen olika uttryck i sina webbplatser. Avanza har valt ett lugnt tema med få färger och en enhetlig
typografi. De har inte heller valt att ha de så annars typiska bilderna av tillsynes lyckliga personer, som förmodas använda bankens
tjänster. Kanske kan det vara för att bankerna riktar sig mot olika målgrupper. Avanza vill locka kunder som har en del
pengar över, och som vill investera dessa för att förhoppningsvis få en avkastning. Länsförsäkringar riktar sig till den vanliga
allmänheten som vill få en komplett lösning av sin vardagsekonomi, utan att behöva engagera sig för mycket. Resurs kanske
hoppas att tilltala en yngre målgrupp som är mera inriktad mot konsumtion och kortsiktiga lån.

Vad gäller valen av typsnitt kan man konstatera att alla webbplatser valt en sans-serif för brödtexten, och i huvudsak försökt profilera
sig genom typsnittsvalen för rubrikerna. Resurs har kanske gjort det mest iögonenfallande valet genom att ha Courier New i några rubriker.
Länsförsäkringar, som är den äldsta banken har också några mera traditionella typsnitt som Georgia och Arial, som har sina rötter i
internets barndom.

Övrigt
-----------------------

Denna undersökning gjordes av undertecknad på egen hand.
